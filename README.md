# Mini-Project

**“เจาะลึก ‘เมสซี’ กับ ‘บาร์เซโลนา’ : ข้อมูลเบื้องหลังความยิ่งใหญ่ในโลกฟุตบอล”**

**Data Source : https://www.kaggle.com/datasets/hugomathien/soccer/data**

#
 
 **บทนำ**

โลกแห่งวงการฟุตบอลเริ่มฮือฮาอีกครั้งเมื่อพูดถึงนักเตะอัจฉริยะชาวอาร์เจนตินาอย่าง Lionel Messi ซึ่งเติบโตมาพร้อมพรสวรรค์ด้านฟุตบอลตั้งแต่ยังเด็ก แม้เมสซีจะประสบปัญหาเกี่ยวกับฮอร์โมนการเจริญเติบโต (Growth Hormone Deficiency) จนทำให้ร่างกายไม่สูงตามวัย แต่เขากลับมีทักษะและความสามารถล้ำเกินอายุ จึงได้รับความสนใจจากสโมสรยักษ์ใหญ่อย่าง FC Barcelona การย้ายเข้ามาสู่ทีมของเขามีอิทธิพลอย่างมหาศาล และใน Mini-Project นี้ เราจะวิเคราะห์ข้อมูลใน 2 ส่วนหลัก ได้แก่

1. **Part 1**: Football & Lionel Messi

2. **Part 2**: ทำไมสโมสร FC Barcelono ถึงเป็นที่ชื่นชอบของแฟนบอล

# Part 1: Football & Lionel Messi
**1. Football คืออะไร**

ฟุตบอล (Football) เป็นกีฬาประเภททีมที่ใช้การเตะลูกบอลเป็นหลัก โดยในแต่ละทีมมีผู้เล่นลงสนามพร้อมกัน 11 คน เป้าหมายหลักคือทำประตูให้ได้มากที่สุด โดยการส่งลูกบอลเข้าประตูทีมตรงข้ามภายในเวลาการแข่งขัน 90 นาที (แบ่งเป็น 2 ครึ่ง ครึ่งละ 45 นาที และมีการทดเวลาบาดเจ็บตามความเหมาะสม)

ลักษณะสำคัญของฟุตบอล

1. **สนามแข่งขัน**: เป็นสนามหญ้า (ธรรมชาติหรือเทียม) รูปทรงสี่เหลี่ยมผืนผ้า

2. **การใช้ร่างกาย**: ผู้เล่นทุกคนสามารถใช้เท้า ลำตัว และศีรษะเล่นลูกบอลได้ ยกเว้นตำแหน่งผู้รักษาประตู (Goalkeeper) ซึ่งสามารถใช้มือและแขนจับ หรือป้องกันลูกบอลในเขตโทษของตนเองได้

3. **กติกาเบื้องต้น**: ห้ามใช้มือหรือแขนในการสัมผัสลูกบอล (ยกเว้นผู้รักษาประตูในเขตโทษ) และหากทำฟาวล์หรือผิดกติกาอาจถูกเตือนด้วยใบเหลือง หรือถูกไล่ออกจากสนามด้วยใบแดง

4. **ผู้ตัดสิน**: มีหน้าที่กำกับดูแลการแข่งขัน ตัดสินเหตุการณ์ต่าง ๆ และคอยควบคุมให้เป็นไปตามกติกา

ฟุตบอลถือเป็นกีฬาที่ได้รับความนิยมสูงสุดในหลายประเทศทั่วโลก ทั้งในระดับสโมสร (เช่น พรีเมียร์ลีก, ลาลีกา, บุนเดสลีกา) และระดับทีมชาติ (เช่น ฟุตบอลโลก, ยูโร, เอเชียนคัพ) ซึ่งสร้างความตื่นเต้นและความสามัคคีให้แก่ผู้เล่นและผู้ชมได้เสมอ

**2. ตำแหน่งผู้เล่นในฟุตบอล**

1.**ผู้รักษาประตู (Goalkeeper – GK)** *สีเหลือง*

2.**กองหลัง (Defenders – DF)** *สีน้ำเงิน* 

3.**กองกลาง (Midfielders – MF)** *สีเขียว*

4.**กองหน้า (Forwards – FW)** *สีแดง*

![image](https://github.com/user-attachments/assets/86f3bbdd-713f-4b1c-b1a5-b4f747223302)


อ้างอิง : https://www.mindphp.com/%E0%B8%9A%E0%B8%97%E0%B8%84%E0%B8%A7%E0%B8%B2%E0%B8%A1/31-%E0%B8%84%E0%B8%A7%E0%B8%B2%E0%B8%A1%E0%B8%A3%E0%B8%B9%E0%B9%89%E0%B8%97%E0%B8%B1%E0%B9%88%E0%B8%A7%E0%B9%84%E0%B8%9B/9497-abbreviations-used-to-refer-to-football-positions.html


#
**About Messi**

**กราฟ 1: Top 10 ผู้เล่นค่า Overall Rating สูงสุดในลีกสเปน**

ข้อมูลจากกราฟแสดงให้เห็นว่า Lionel Messi มีค่า Overall Rating สูงสุดที่ 94.0 นำหน้าผู้เล่นระดับท็อปอื่น ๆ ในลีกสเปน โดยผู้เล่นเหล่านี้อยู่ในตำแหน่งต่าง ๆ ทั้งกองหน้า กองกลาง ผู้รักษาประตู และกองหลัง อย่างไรก็ตาม คะแนนที่แตกต่างกันไม่มากนักสะท้อนว่าทั้ง 10 คนต่างก็เป็นผู้เล่นระดับแนวหน้าของลีก

![image](https://github.com/user-attachments/assets/b44db5b1-4a86-485c-9f53-c5e2af89edef)

**กราฟ 2: ค่า Overall Rating ของผู้เล่นอันดับต้น ๆ ในลีกใหญ่ของยุโรป**

กราฟนี้เปรียบเทียบ Overall Rating ของผู้เล่นระดับท็อปจากแต่ละลีกใหญ่ในยุโรป เห็นได้ชัดว่าค่าความสามารถของผู้เล่นลีกเหล่านี้มักสูงเกิน 90+ และ Messi รั้งอันดับ 1 ด้วยคะแนน 94.0 ยืนยันความโดดเด่นและอิทธิพลของเขาในวงการฟุตบอล ไม่ว่าเทียบกับผู้เล่นจากลีกใดก็ตาม

![image](https://github.com/user-attachments/assets/933d63a1-84ae-40bd-b227-148dfe60ae36)


**กราฟ 3: การแจกแจงแบบปกติ (Normal Distribution) ของความสูงนักฟุตบอล**

กราฟนี้แสดงการกระจายความสูงของนักฟุตบอลซึ่งส่วนใหญ่จะอยู่รอบ ๆ ค่ากลาง (Mean) ที่ประมาณ 180 เซนติเมตร  (เส้นประสีแดง) ขณะที่ Messi มีความสูง 170.18 เซนติเมตร ซึ่งต่ำกว่าค่าเฉลี่ย แต่ก็ยังเป็นหนึ่งในผู้เล่นที่ประสบความสำเร็จสูงสุดในโลก สะท้อนให้เห็นว่าความสูงที่น้อยกว่าไม่ได้เป็นอุปสรรคต่อการเล่นฟุตบอลในระดับสูงสุด และยังเพิ่มความหลากหลายในวงการลูกหนัง

![image](https://github.com/user-attachments/assets/6cc5aa4a-54be-4ac0-802a-6e4c11a0b3d1)

**กราฟ 4: Win Rate ของผู้เล่นระดับท็อปใน La Liga**

1. ผู้เล่นระดับท็อปในลา ลีกาส่วนใหญ่มี Win Rate เกิน 70% โดยเฉพาะถ้าอยู่กับสโมสรชั้นนำอย่าง FC Barcelona หรือ Real Madrid

2. Thierry Henry มี Win Rate 89.7% แต่ลงเล่นเพียง 39 นัด ขณะที่ Gregory Coupet มีตัวเลข Win Rate ต่ำเพียง 33.3% จาก 6 นัด (จำนวนแมตช์น้อย จึงอาจไม่สะท้อนความสามารถเต็มที่)

3. Messi มี Win Rate 77.9% จาก 249 นัด สะท้อนความเป็นซูเปอร์สตาร์ที่ช่วยพาทีมชนะอย่างต่อเนื่อง

![image](https://github.com/user-attachments/assets/61374fd0-f434-4365-baaa-a016fe2307de)

**กราฟ 5: เปรียบเทียบจำนวนชัยชนะ: Messi vs Henry**

ข้อมูลลจากราฟจะเห็นว่า Lionel Messi ลงเล่นถึง 249 นัด และสามารถเก็บชัยชนะได้มากถึง 194 นัด ขณะที่ Thierry Henry แม้จะมีเปอร์เซ็นต์ชนะค่อนข้างสูงแต่จำนวนแมตช์ที่ลงเล่นมีเพียง 39 นัด และชนะ 35 นัด เท่านั้น ซึ่งไม่อาจเทียบได้กับความสม่ำเสมอและปริมาณชัยชนะที่เมสซี่ทำได้

Messi: 249 นัด ชนะ 194 นัด — แสดงถึงความแข็งแกร่งในระยะยาวและความต่อเนื่องในการคว้าชัย

Henry: 39 นัด ชนะ 35 นัด — แม้เปอร์เซ็นต์ดูดี แต่ยังมีจำนวนแมตช์น้อยกว่ามาก

สถิตินี้ตอกย้ำว่าเมสซี่เหนือกว่าในแง่ผลงานรวมและความสม่ำเสมอตลอดการลงเล่นจำนวนมาก จึงสมควรถูกยกให้เป็นหนึ่งในนักเตะที่ประสบความสำเร็จและทรงอิทธิพลที่สุดในวงการฟุตบอลยุคปัจจุบัน

![image](https://github.com/user-attachments/assets/68adc8ac-e0cb-4cec-95cf-18ee9aebb8bc)


# Part 2: ทำไมสโมสร FC Barcelona ถึงเป็นที่ชื่นชอบของแฟนบอล

**กราฟ 7: จำนวนชัยชนะของ 5 ทีมชั้นนำ**

FC Barcelona แสดงความเหนือชั้นด้วยจำนวนชัยชนะ 234 ครั้ง มากที่สุดในกลุ่ม 5 ทีมชั้นนำ ทิ้งห่าง **Real Madrid** ไปถึง 6 ครั้ง สะท้อนถึงความต่อเนื่องและสม่ำเสมอในการคว้าชัย จนได้รับการยกย่องให้เป็นหนึ่งในทีมที่ดีที่สุดตลอดกาล

![image](https://github.com/user-attachments/assets/4b3e5084-8e40-4e8f-8e35-9a2c427b75bf)

**กราฟ 8: Top 3 ทีมในแต่ละฤดูกาลของ Spain LIGA BBVA (2008/2009 – 2015/2016)**

หลายฤดูกาล FC Barcelona ทำแต้มเกิน 90 คะแนน หรือเกือบแตะ 100 คะแนน ยืนยันว่าพวกเขาเหนือกว่าคู่แข่งในลีก และคว้าแชมป์ (Rank 1) หลายสมัย แม้บางปีอาจพ่ายให้กับ Real Madrid หรือ Atlético Madrid แต่ก็มีไม่กี่ฤดูกาลเท่านั้น

![image](https://github.com/user-attachments/assets/4f8f8bc5-7b8c-4fec-ab36-13454a2abfc9)

**กราฟ 9:คะแนนรวม (Total Points)** 

FC Barcelona ในแต่ละฤดูกาลเทียบกับ ปีที่ฤดูกาลเริ่มต้น (Season Start Year) แล้วใส่เส้นสมการเชิงเส้น (Linear Regression) เส้นสีแดงเพื่อดูแนวโน้ม (Trend) ในช่วงเวลา 2008–2015เส้นสีแดง (Regression Line) เป็นเส้นตรงที่พยายาม เฉลี่ย ตำแหน่งของจุดทั้งหมด เพื่อบอกแนวโน้มโดยรวมของคะแนนในช่วงดังกล่าวค่าสมการ (Slope = -0.17857) หมายถึง ถ้ามอง “แนวโน้ม” อย่างเดียว คะแนนของบาร์เซโลนาในแต่ละปีจะลดลงเล็กน้อยประมาณ 0.18 คะแนนต่อปี โดยรวมแสดงให้เห็นว่าบาร์เซโลนาเป็นทีมที่ทำคะแนนได้สูงต่อเนื่องในช่วงเวลานี้ แม้ว่าจะมีบางฤดูกาลที่แต้มไม่ถึง 90 แต่ก็ยังคงติดกลุ่มทีมที่มีคะแนนเฉลี่ยสูงสุดในลาลีกา

![image](https://github.com/user-attachments/assets/c690bfb6-4efa-47b9-b40c-e5c4e89f58e0)

**กราฟ 10:แผนภาพกระจาย (Scatter Plot)**

จากภาพจะเห็น 2 แผนภาพกระจายเพื่อดูความสัมพันธ์ระหว่าง

1.buildUpPlaySpeed กับ จำนวนประตูรวม (total_goals)

2.buildUpPlayPassing กับ จำนวนประตูรวม (total_goals)

สไตล์การเล่นที่เป็นเอกลักษณ์ของบาร์เซโลนาเป็นที่รู้จักในสไตล์ “ติกิ-ตาก้า” (Tiki-Taka) ซึ่งเน้นการจ่ายบอลต่อเนื่องและครองบอลเหนือคู่แข่ง สอดคล้องกับตัวเลขที่บ่งบอกว่า “buildUpPlayPassing” มีอิทธิพลต่อจำนวนประตูมากกว่า (Correlation ~ 0.310)นี่ชี้ให้เห็นว่าแทคติกที่บาร์เซโลนาถนัดส่งผลต่อการทำประตูให้ทีมได้มาก เหตุผลที่ Speed ไม่ใช่ทุกอย่างในลีกสเปน คู่แข่งหลายทีมอาจใช้เกมเร็ว (Counter Attack) แต่ถ้าเทียบกันตรง ๆ เรอัล มาดริด (team_api_id 8633) มักถูกมองว่ามีสไตล์เกมรุกที่เน้นความเร็วและความแข็งแกร่งเป็นระยะ ๆ
ทว่าตัวเลขสหสัมพันธ์ buildUpPlaySpeed (~0.019) กลับไม่ได้ชี้ว่าความเร็วช่วยยิงได้เยอะกว่า จึงอาจสื่อว่าความเร็วไม่ใช่ปัจจัยตัดสินทั้งหมด

![image](https://github.com/user-attachments/assets/e340fa02-3062-45ac-8c35-8f349eebc5b1)

**กราฟ 11: Violin Plot**

จากกราฟ Violin Plot ที่เปรียบเทียบค่า Overall Rating ของนักเตะระหว่าง เรอัลมาดริด (สีเขียว) และ บาร์เซโลนา (สีส้ม) แยกตามเท้าที่ถนัด (ขวา/ซ้าย)

1.นักเตะเท้าขวา (Right Foot)

ทั้งสองทีมมีการกระจายตัวของคะแนนค่อนข้างกว้างใกล้เคียงกันแต่จะเห็นว่าค่ากลาง (Median) ของบาร์เซโลนาอยู่สูงกว่าเล็กน้อย บาร์เซโลนามีช่วงคะแนนสูง (บริเวณเกิน 90) ที่ยาวกว่าซึ่งบ่งบอกว่าอาจมีนักเตะระดับท็อปที่ดึงคะแนนเฉลี่ยขึ้น

2.นักเตะเท้าซ้าย (Left Foot)

ภาพรวมของนักเตะเท้าซ้ายฝั่งบาร์เซโลนาดูจะมีหาง (tail) ด้านคะแนนสูงที่ยื่นขึ้นไปมากกว่าเรอัลมาดริดทะลุเกือบถึง 90+ อย่างชัดเจนอาจสะท้อนการมีซูเปอร์สตาร์เท้าซ้ายในทีมบาร์ซ่า ซึ่งมีส่วนช่วยยกระดับผลงานของทีม

![image](https://github.com/user-attachments/assets/14f5774b-3227-42ca-b9b1-2aeb3838fe7b)

# สรุป (Summary)
**Lionel Messi กับความสามารถที่เกินวัย**

แม้เมสซี่จะมีปัญหาด้านร่างกายตั้งแต่ยังเด็ก (การขาดฮอร์โมนการเจริญเติบโต) แต่พรสวรรค์และทักษะฟุตบอลของเขาโดดเด่นเกินใคร ทำให้ FC Barcelona สนใจดึงเข้ามาสู่ทีม ข้อมูลแสดงให้เห็นว่าในลีกสเปน (La Liga) เมสซี่ครอง Overall Rating สูงที่สุดในบรรดาผู้เล่นระดับท็อป (94.0) สะท้อนถึงอิทธิพลและความสำคัญของเขาถึงเมสซี่จะมีความสูงต่ำกว่าค่าเฉลี่ย (170.18 ซม.) แต่นั่นไม่ได้เป็นอุปสรรคในการเล่นฟุตบอลระดับโลกกลับแสดงถึงความหลากหลาย และย้ำว่าทักษะเป็นปัจจัยที่สำคัญยิ่ง Win Rate ของเมสซี่ (77.9% จาก 249 นัด) บ่งบอกว่าเขาเป็นแกนหลักที่พาทีมชนะอย่างต่อเนื่อง
 
**อิทธิพลของ FC Barcelona**

ผลการแข่งขันและคะแนนรวมของบาร์เซโลนาเป็นทีมที่ทำแต้มได้สูงต่อเนื่องในลาลีกา (เกิน 90 คะแนนหลายครั้ง) ถึงจะมีบางฤดูกาลที่แต้มลดลง แต่โดยรวมก็ยังติดกลุ่มหัวตารางเสมอ แทคติกการเล่นเป็นตัวเลขชี้ว่าการจ่ายบอล (Passing) ส่งผลต่อจำนวนประตูมากกว่าความเร็ว Speed ซึ่งสอดคล้องกับสไตล์ “ติกิ-ตาก้า” อันเป็นเอกลักษณ์ของบาร์ซ่า ด้วยแนวทางการเล่นอันสร้างสรรค์และเหล่าผู้เล่นระดับโลก ทำให้ FC Barcelona เป็นที่นิยมและประสบความสำเร็จทั้งในลีกและเวทียุโรป
